---
templateKey: blog-post
title: MUZIKA KAO TRENING
date: 2021-10-30T20:18:23.445Z
description: "***"
postvisible: true
featuredimage: https://res.cloudinary.com/teapetradotcom/image/upload/v1635626286/%C4%8Clanak/_MG_6335_bnrnfz.jpg
tags:
  - MUSIC
---
Muzika je kao trening. Što ju se više prakticira postaješ prilagodljivi. Što si dalje od nje, želja za istom traži svoje. No, ne stagniraš kada ne vježbaš već je cilj kanalizirati iskustvo u slušanje muzike, zapisivanje nota ili čitanje o muzici. Sve je u mindsetu.



Sam proces vježbanja instrumenta, u 89% slučajeva je sličan, ako ne i isti procesu treninga (u dvorani ili teretni). Priprema stvari i opreme, odlazak, fokus, tuširanje pa druge obaveze. Čista rutina. I ništa lošeg nema u tome. Vidiš, ponavljanje i **ulaženje u rutinu** je uključuje veliku fizičku sposobnost, mentalnu jakost i motivacijski faktor. **Fizička sposobnost** te uči o tjelesnom osamostaljenju. Učiš svoje tijelo i učiš o njemu. Nitko ga ne zna bolje od tebe. Pa, da ga ne iscrpiš ili ne isforsiraš, napravi si pauze u sviraju i postavi si granicu koliko možeš izdržati. **Mentalna jakost** je tu bitan faktor jer kroz istu radiš na fokusu i koncentraciji koji su neophodni da bi mogli i po par sati gledati u iste note.  **Motivacijski faktor,** kao zadnji, puni prazninu između tjelesnog i mentalnog. Reći ću da je motivacija vrsta integriteta, a integritet je ono kako se ponašaš, što govoriš i što misliš. Motivacija je već u tvojim mislima, u tvojoj glavi. I nigdje više.


No, sve kreće s odlukom koja je isto u tvojoj glavi. Odluka je kognitivna stavka koja kroz proces prelazi u realizaciju. Proces od odluke do navike preko realizacije je put s kojim se susreo svaki muzičar. On je na tom putu usavršio pad, rast i stagnaciju. I nastavio dalje sa tim paketom znanja osvajati pozornice nagrade i publiku.